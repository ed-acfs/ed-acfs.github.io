---
layout: post
title:  "Leone & Anais Memorial Galaxy Expedition - Day One"
date:   2022-10-11
excerpt: "Un evento fatale. Un pezzo di cuore che, istantaneamente, si straccia per forse non ricucirsi mai più. La prima parte del racconto di un profondo atto d'amore, dell'omaggio di un essere umano ad un compagno di vita"
image: "/images/posts/leone-anais-galaxy-expedition/20221011_132529.jpg"
tags: flotta-stellare racconti
author: bigbadshow
last_modified_at: 2022-10-11
sticky: no
---
<div class="box alt">
<p>Data Stellare 11 Ottobre 3308<br>
Diario del Contrammiraglio BigBadShow80</p>

<p>U.S.S Enterprise NX-01D<br>
Alto Comando Flotta Stellare</p>
</div>
<span class="image fit"><img src="/images/Elite-Division-png.png" alt=""></span>

Il dolore è una strana sensazione. È qualcosa che ti logora dentro fino al midollo ed è qualcosa che, quando passa, lascia dietro di se una scia di devastazione, rabbia e vuoto così grande che neanche la distanza tra le le galassie è paragonabile.

Pochi giorni fa l'Enterprise ha perso il suo primo ufficiale peloso: il **Comandante Anais**. Una dolcissima porcellina d'india di appena 4 anni a causa di un intervento chirurgico non necessario ed ampiamente cannato. Ed io ho perso un'amica fedele, un'amica che avrei voluto godermi per altri anni, con la quale vivere nuove avventure ed esplorare le immensità della galassia.

> Tutto questo succede adesso, inaspettato, indesirato...
 
Adesso che l'Enterprise è tornata a solcare i cieli dopo più di un anno di naftalina. Adesso che avevamo una galassia da esplorare, la fuori, che non aspettava altro che la nostra scelta di dove andare..

> Seconda stella a destra.. Poi dritti fino al mattino.

Il mio cuore e l'anima dell'Enterprise sono nuovamente feriti. Dopo aver perso il Comandante Leone nel 3304, oggi abbiamo perso il Comandante Anais.
Se n'è andata troppo presto e l'intero molo stellare di Lawrence Holdings ha manifestato il suo cordoglio in onore di colei che ci ha lasciato d'improvviso  e con troppi rimpianti.

> La vita va avanti, è vero. Ma a che prezzo?

Il prezzo è il coraggio. Coraggio necessario a rialzarsi e celebrare ciò che è stato ed il ricordo che ha lasciato.<br>
Coraggio di affrontare ancora una volta l'ignoto, di spingere i motori, di esplorare nuovi mondi, di esplorare nuove curiose situazioni stellari.<br>
E soprattutto il coraggio di ricordare e mai dimenticare.

L'Enterprise partirà per un giro galattico e proseguirà la sua missioni principale:

_Spingersi coraggiosamente dove nessuno è mai giunto prima_

Un giro per la galassia per ricordare i due amici pelosi che non ci sono più.<br>
Un giro per la galassia per ricordare e celebrare. 
