---
layout: post
title:  "Destinazione Wong Sher - Primi passi nella Bolla"
date:   2019-04-11
excerpt: "Hai appena finito le missioni di training e stai ammirando il tuo nuovo Sidewinder comodamente attraccato in stazione?"
image: "/images/ED-Ships-Wing-Squadron.png"
sticky: no
---
Forse non lo sapete ma siete da qualche parte, in quella che i Cmdrs navigati chiamano la *Bolla*.

La bolla è l’insieme dello spazio colonizzato dagli umani, organizzati in varie fazioni e *superpotenze* che
definiscono le leggi e i tipi di governo presenti in E:D. Il Powerplay, l’Impero, l’Alleanza, la Federazione e le
*minor faction* meritano un approfondimento che troverete in un articolo dedicato.

Molti di voi avranno fatto i compiti a casa e studiato tutti i video tutorial di Youtube disponibili, ma la **Flotta
Stellare** è qui per aiutarvi a scalare in sicurezza la parete verticale che è la curva di apprendimento di Elite:
Dangerous.

## Volevi solo soldi, soldi…

Nella galassia di E:D potrete intraprendere svariati mestieri (più o meno legali) secondo le vostre preferenze
ed inclinazioni e avrete la possibilità di allestire e personalizzare le vostre navi al meglio per ogni compito e
missione.

Vi serviranno un sacco di crediti (e materiali per gli Ingegneri, ma anche di questo parleremo in altra sede) e
vi suggerisco due modi per cominciare a farli.

Premetto che se potessi darvi UN solo consiglio per godersi a pieno Elite sarebbe questo: Non abbiate
fretta! La Corvette o l’Anaconda sono navi fantastiche, ma averle SUBITO vi ruberà molto delle esperienze
che la galassia ha da offrirvi e non vi renderà piloti migliori e soprattutto per nulla imbattibili!

Il primo modo per fare qualche buon credito divertendosi è quello di aiutare le forze di sicurezza locali ad
abbattere i pirati nelle RES con il vostro fidato Sidy così come uscito di fabbrica!

Le RES (Resource Extracion Site) sono siti negli anelli dei pianeti dove si concentrano le attività di estrazione
mineraria degli NPC (I piloti gestiti dal gioco)

Sono di 4 livelli: Low, Medium, High e Hazardous. Se siete fortunati nel vostro sistema natale ci sarà un
gigante gassoso con una LOW Res, altrimenti cercatela nei sistemi vicini che il vostro FSD vi permette di
raggiungere (www.Inara.cz e www. Eddb.io sono le bibbie nelle quali troverete tutte le informazioni per
semplificarvi la vita in E:D). Anche una Medium o una High posso andare bene per iniziare ma dovrete
prestare molta più attenzione.

Raggiunta la vostra RES cominciate a scansionare tutte le navi che incontrate. Appena trovate il gruppo
delle forze di sicurezza siete a metà dell’opera.
Cercate di restare sotto la loro ala protettrice e aspettate che inizio ad attaccare i pirati presenti.
Mettete nel mirino il pirata sotto attacco e lasciate fare il lavoro sporco a loro. Una volta che il povero
pirata avrà lo scafo danneggiato intorno al 20%, potete cominciare a sparargli con i vostri implacabili pulse
laser.<br>
Con uno solo colpo a segno il marker del pirata diventerà rosso, e appena esploso vi sarà riconosciuta la
taglia che riscuoterete (insieme a molte altre) tornati in stazione.

Attenzione che il vostro fidato Sidey, così come mamma deLacy l’ha fatto, ha scudi e scafo di robusta carta
velina.<br>
Lasciate che sia la sicurezza a ingaggiare i pirati e aspettate che gli abbattano gli scudi e gran parte dello
scafo per limitarvi a finire il lavoro con pochi colpi ben assestati.

Con una sessione di gioco fortunata avrete crediti sufficienti per cominciare a migliorare significativamente
il vostro Sidewinder o per acquistare una nuova nave capace di destreggiarsi meglio nel trasporto,
nell’esplorazione o nel combattimento.

Il combattimento non fa per voi? Sentite forte il richiamo dello spazio profondo?
La [Road to Riches](https://www.spansh.co.uk/riches){:target="_blank"} è il vostro modo di fare i primi bei crediti, e molti di
più, più avanti nel gioco.

Migliorate quanto potete il vostro FSD (per un 2A ci vogliono 160K crediti ma già con un 2B salterete circa
15Ly), montate il miglior fuel scoop che trovate, smontate le armi e montate, anche se non è obbligatorio,
un DSS ([detailed surface scaner](https://elite-dangerous.fandom.com/wiki/Detailed_Surface_Scanner)) e
quanti più moduli “D” (i più leggeri per migliorare la lunghezza del salto) possibile.
Impostate i parametri base sul sito (dove siete e quanto salta la vostra nave) , e partite.

Scansionate e/o mappate i pianeti indicati (lasciando a 300.000 crediti il valore, vi genererà una rotta con
solo i sistemi con i pianeti più redditizi).<br>
Completate il vostro giro, ricordando che non potete vendere i dati a meno di 20 Ly dal sistema che avete
scansionato, consegnate i dati in stazione e datevi allo shopping compulsivo.
Scansionare e mappare qualche ELW (Earth like World), WW (Water World) o Ammonia World vi sarà
sufficiente per acquistare e cominciare ad allestire una nave migliore.

Il **Cobra MK III** è quasi un passaggio obbligato per ogni comandante che si rispetti. La prima nave
multiruolo, che vi permetterà di iniziare a mettervi davvero alla prova come cacciatori di taglie,
commercianti, contrabbandieri, pirati, esploratori o miniatori di opali!<br>
Soprattutto vi permetterà di mettervi in viaggio per raggiungere Wong Sher dove troverete un posto da
chiamare casa, e i comandati della Flotta Stellare sempre pronti per una wing e per mettere al vostro
servizio l’esperienza accumulata a suon di rebuy!!

Vi aspettiamo Cmdrs.

Enjoy your flight!
