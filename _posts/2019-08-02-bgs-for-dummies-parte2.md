---
layout: post
title:  "La Galassia non si conquisterà da sola: BGS for Dummies - La Guerra"
date:   2019-08-02
excerpt: "La seconda parte della nostra guida sulla Background Simulation in Elite Dangerous. Le Guerre, perché si verificano e come usarle a proprio vantaggio"
image: "/images/wing_fight.jpg"
tags: guide bgs tutorial
sticky: no
---
Nella [prima parte](/blog/bgs-for-dummies-parte1/) di questa guida abbiamo capito che tutte le azioni dei nostri comandanti si ripercuotono sulla vita della nostra fazione.
Ora le cose si fanno complicate, ma seguendo le gesta dei nostri eroi della Flotta ed accompagnandoli alla conquista di un nuovo ipotetico sistema, vedremo di mettere un po’ d’ordine.

<div class="box">
<i class="fa fa-quote-left fa-lg" aria-hidden="true" style="color: #f07b05;"></i>&nbsp;<b>Scenario:</b>&nbsp;La <b>Flotta Stellare</b> ha appena terminato una espansione che ci ha portato in un nuovo sistema <i>“L 07”</i>. Ci sono due stazioni: una Coriolis ed un outpost, oltre ad una installazione scientifica su una luna di un pianeta con anelli di ghiaccio.
<p>La Fazione dominante è sempre quella che ha il controllo dell’asset di maggior valore, che in questo caso è la Coriolis. La fazione dominante, <i>“I Custodi di L 07”</i> è una Democrazia (come la Flotta Stellare) nativa del sistema, mentre la fazione <i>"Seguaci di Sol"</i> è una dittatura non originaria di questo sistema e controlla l’outpost e l’installazione planetaria. I <i>“Custodi”</i> sono al 60%, i <i>“Seguaci”</i> al 22%, la Flotta è al 14%  e altre 4 fazioni native del sistema sono all’1%.</p>
<p>L’obbiettivo della Flotta è prendere il controllo del sistema. Per farlo dovrà scontrarsi con le altre fazioni, in modo da prendere il controllo della Coriolis attualmente in mano ai Custodi.</p>
</div>

<span class="image fit"><img src="/images/Elite-Division-png.png" alt=""></span>

Il BGS prevede 2 tipi di “conflitti”: **War** ed **Election**

La guerra si verifica tra fazioni che hanno differenti forme di governo, mentre le elezioni avvengono tra fazioni che condividono la stessa organizzazione.<br>
La Flotta affronterà quindi una guerra scontrandosi con i *“Seguaci”* (democrazia contro dittatura) mentre andrà alle elezioni con i *“Custodi”* (2 democrazie).<br>
Quando invece lo scontro è tra fazioni native si chiama “Civil War” ma segue le stesse meccaniche del War.

Ci sono due modi per scatenare una guerra: “pareggiare” l’influenza di un’altra fazione oppure superare il 60% di influenza senza essere la fazione dominante.
Inoltre almeno una delle due fazioni deve avere un “asset” da mettere in palio nello scontro e le due fazioni devono essere sopra il 7%

<div class="box alt">
<b><p>L’Alto Comando decide di fare guerra ai <i>"Seguaci"</i>. Flotta Stellare è in stato “none”. Nessun tipo di attività fornisce bonus particolari all’influenza così viene ordinata la seguente strategia:</p>
<ol>
    <li>Fare missioni con ricompensa minima <b>Inf +++</b> (le missioni con ricompensa inf ++ danno un contributo minimo alla crescita)</li>
    <li>"Rasare" l’installazione scientifica dei “Seguaci”</li>
</ol></b></div>

<div class="box">
<i class="fa fa-hand-o-right fa-lg" aria-hidden="true" style="color: #f07b05;"></i>&nbsp;La “rasatura” è la pratica di attaccare le difese di un outpost planetario in controllo di una fazione a cui si vuole far calare l’influenza.<br>
Sparando alle navi, alle torrette, agli skimmer di guardia e oltrepassando il perimetro si ricevono delle multe. Prendere multe per almeno 10k crediti e solitamente sufficiente per causare un apprezzabile calo di influenza. Non serve abbattere le navi della sicurezza. Questo vi causa solo un aumento della notorietà senza ripercussioni positive sul calo di influenza del bersaglio.
</div>

**Grazie all’impegno di tutti in soli due giorni/tick la Flotta è al 18,7 e i Seguaci al 18,1. Nel pannello di stato si legge “pending War”**

La War ha il pending di un solo giorno e il tick successivo le fazioni sono equalizzate al 18,5 e lo stato è War. Durante la guerra l’influenza rimane bloccata. Al vincitore, oltre al controllo dell’asset in palio andrà una percentuale di influenza bonus (intorno al 4%)

La guerra dura un massimo di 7 giorni e per vincerla bisogna superare quotidianamente l’avversario con il maggior numero di azioni di guerra (CZ vinte/obbiettivi di CZ completati/combat bond consegnati/missioni massacro) per aggiudicarsi il punto in palio. Quando si completa un tick con la barra di stato su “**total victory**” la guerra si conclude.

**Le Armate della Flotta vengono dispiegate compatte!**

<div class="box">
<i class="fa fa-hand-o-right fa-lg" aria-hidden="true" style="color: #f07b05;"></i>&nbsp;La strategia è quella di vincere (e non perdere o abbandonare!) più CZ possibile ogni giorno.</div>

Essendo i *“Seguaci”* alleati della Federazione, nelle CZ High hanno il supporto delle Capital Ship (Lo stesso accade per le fazioni Imperiali mentre non accade per gli Indipendenti). Secondo la regola aurea del “non mordere quello che non puoi masticare!” La Flotta riesce ad imporsi per 3 giorni di fila.

Al tick del 4 giorno la guerra è finita e ora la Flotta controlla l’outpost e l’influenza è salita al 22% e l’economia è in boom.

Nel mirino ci sono ora i *“Custodi”* i quali, essendo anch’essi una democrazia, dovranno però essere sconfitti in una contesa elettorale, di cui parleremo nel prossimo capitolo.

<span class="image fit"><img src="/images/Elite-Division-png.png" alt=""></span>

#### Prosegui la lettura: [BGS for Dummies - Parte 3 - Le Elezioni](/blog/bgs-for-dummies-parte3/)
