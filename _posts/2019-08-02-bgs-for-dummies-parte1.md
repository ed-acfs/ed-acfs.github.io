---
layout: post
title:  "La Galassia non si conquisterà da sola: BGS for Dummies - Le Basi"
date:   2019-08-02
excerpt: "La prima parte della nostra guida sulla Background Simulation in Elite Dangerous. Una prima introduzione sulle meccaniche e sui termini di base"
image: "/images/posts/bgs-for-dummies/home-masthead-poster.553d3b7f.jpg"
tags: guide bgs tutorial
sticky: no
---
La Background Simulation è in pratica un modello “Black box” che regola l’evoluzione della galassia di ED come risposta alle azioni di ogni singolo giocatore.

I giocatori di piattaforme diverse (PC-PS4-XBox) non possono incontrarsi direttamente tra loro, ma ogni giocatore,a prescindere da dove giochi, influenza la stessa galassia attraverso le azioni nei sistemi, sia per le diverse fazioni che per le “potenze” del Power Play.<br>
Gli sviluppatori di ED modificano spesso - e non spiegano quasi mai - le variazioni che applicano all’interno della “*scatola nera*”.

Ai giocatori di BGS resta l’ingrato compito di capire i meccanismi interni alla scatola, se vogliono trovare strategie sempre più efficaci al raggiungimento dei propri obbiettivi di conquista galattica!

Questa guida tratteggia brevemente e “for dummies” sia le principali meccaniche sperimentate e confermate direttamente dall’esperienza della **Flotta Stellare**, che le principali conoscenze condivise dalla comunità internazionale del BGS, per cercare di definire regole semplicemente applicabili.

I concetti fondamentali:

## TRANSACTION - Transazioni

Missioni, commercio, vendita di dati esplorativi, taglie, contrabbando, assassinii, multe e battaglie in CZ sono tutte azioni dei comandanti che causano positivi o negativi cambiamenti nella percentuale di influenza di un sistema. Il BGS registra queste azioni come “Transactions”.

Semplificando al massimo potremmo dire:

>la differenza netta tra quelle positive e negative, in rapporto alla stessa differenza per le altre fazioni del sistema, è convertita in variazione della percentuale di influenza della minor faction.

Le variazioni sono più alte nei sistemi scarsamente popolati e viceversa.

## STATE - Stato

Le transazioni hanno impatto anche sullo stato generale (guerra o pace etc) economico (boom o carestia etc) e di sicurezza della fazione.

Approfondiremo il funzionamento di ogni stato,  e come sfruttarlo per i propri obbiettivi, ma è importante sottolineare che tutti gli stati hanno una fase di “pending” in cui il sistema si prepara a entrare nello stato vero e proprio ( Active State) , e una fase di “cooldown” finale, in cui il sistema si riassesta in attesa di successivi cambiamenti.

## TICK

Stati ed influenza si aggiornano circa ogni 24 ore, con il “Tick” . Intorno alle 18,30 (16,30 UTC/ ora in game) il tick verifica ed aggiorna stati e percentuali di tutte le fazioni in gioco, dando inizio al “nuovo giorno”.

<span class="image fit"><img src="/images/Elite-Division-png.png" alt=""></span>

#### Prosegui la lettura: [BGS for Dummies - Parte 2 - La Guerra](/blog/bgs-for-dummies-parte2/)