---
layout: post
title:  "Storia di Elite: Il Club"
date:   2019-04-24
excerpt: "Conosciamo meglio una delle società più segrete di Elite Dangerous, il cui unico obiettivo dichiarato è salvare l'umanità"
image: "/images/posts/the-club/Elite-Dangerous-Hero-Connected-Artwork.jpg"
author: scorpion
sticky: no
---
> Salve CMDRs! Sono [Scorpion](https://my.playstation.com/profile/Scorpion01924), l’ammiraglio dello squadrone ed oggi vorrei parlarvi del **Club**

## Obiettivi

Gli obiettivi passati sono sconosciuti  ma sappiamo che a partire dall'anno 3300 **il Club** ha cercato in tutti i modi di prepare l'umanità ad una guerra contro i Thargoid.<br>
Per non creare il panico nei sistemi centrali che formano la “Bolla”, durante i conflitti precedenti il Club ha comunque sempre tentato -spesso con successo- di insabbiare il tutto.

Eccovi alcuni progetti portati avanti dal Club:

### Progetto Dynasty

Nel 3270 venne inviata la **Megaship Zurara** per scoprire altri pianeti simili alla Terra in modo da fornire un'altra patria all'umanità in caso di guerra con i Thargoid. All'epoca il Frame Shift Drive non esisteva per cui, dato che il viaggio sarebbe stato lunghissimo, la Zurara venne dotata delle prime unità **AFMU** (sistema di riparazione autonoma) che all'epoca erano solo prototipi. Le vennero inoltre assegnate alcune navi di classe Anaconda come scorta.

<span class="image fit"><img src="/images/posts/the-club/Zurara-Megaship.jpg" alt=""></span>

Non ne conosciamo la ragione precisa ma la missione era così segreta che tutti i motori vennero sabotati, facendo sì che il viaggio fosse di sola andata e condannando di fatto tutti i passeggeri.

### Progetto Frame Shift Drive

Vi starete  chiedendo “ma cosa c'entra il club? Io ho studiato il funzionamento motore all'accademia!” <br>
Vero, peccato che il motore in questione abbia origini non umane: dopo la prima guerra Umani-Thargoid, l’INRA studiò le navi aliene catturate e con l'ingegneria inversa si sviluppò il primo FSD. Dopo il crollo dell’INRA i progetti andarono prima alla GalCorp e poi all'Alleanza. 

Il Club fece in modo che l'Alleanza perdesse tale monopolio ed affidò i progetti del motore alla Sirius Corporation, la quale li rese pubblici nel 3292.<br>
Vennero poi resi disponibili nel 3297, così che nel 3300 tutte le navi umane ottennero questa tecnologia, permettendo i viaggi Interstellari non più in ore ma in pochi secondi.

### Esploratori scomparsi

Il Club, non potendo controllare la Federazione dei Piloti, decise di eliminare alcuni esploratori che forse sapevano troppo, organizzando agguati o dando coordinate sbagliate agli sfortunati malcapitati.

### Gli Ingegneri

<span class="image fit"><img src="/images/posts/the-club/ccc6134761325c46909d18baf962cc8bddbc750f.jpg" alt=""></span>

Grazie allo studio di questi eccentrici scienziati ed ingegneri solitari le modifiche sperimentali rendono più veloci, resistenti e potenti le navi.

Modificando le navi dagli ingegneri serviamo la causa del Club per poter fronteggiare una ipotetica (ma ora più che mai reale) invasione Thargoid.

### Dissoluzione del trattato di Londra

L’Accordo di Londra è un trattato firmato dalla Federazione e l'Impero per regolare il numero massimo di navi capitali schierabili dalle due potenze.

L’ammiraglio dell'Impero, **Dentol Patreus**, fu persuaso a costruire altri interdittori di classe **Majestic**; in risposta la Federazione sciolse il trattato e costruì altri  **Ferragut**. Il Club così sperava che le forze congiunte dell'Umanità potessero affrontare efficacemente la minaccia aliena.

Altre operazioni minori sono nate nonostante l’imprevedibilità dei piloti indipendenti, che il club ha potuto sfruttare per i propri scopi:

- Il **Campionato CQC** fondato dal club serve a scoprire il miglior pilota dell'umanità! Anche i cacciatori di taglie vengono monitorati per lo stesso motivo. 
- Gli **Obiettivi della Comunità** servono a distrarre la maggior parte dei piloti indipendenti, impedendo loro di interferire con operazioni del club. 
- La **Universal Cartographics** è interessata ai sistemi scansionati perché è il continuo del progetto Dynasty. 
- La **Canonn e gli esploratori** indipendenti sono stati “indirizzati” verso le Pleadi come sistema di preallarme in caso di attacco. Evento che si è verificato [nel 3303](/blog/storia-dei-thargoid)

## Membri “conosciuti”

In verità conosciamo solamente il genere dei membri e quali attività gestiscono; essi si sentono uguali all’interno del Club e non esiste una gerarchia precisa.

- Infrastruttura (Maschio): Guida lo  sviluppo e l’aspazione umana nella galassia.
- Finanza (Femmina): Gestisce le principali corporazioni umane, in particolare la Sirius Corporation per il monopolio dell’FSD.
- EXO (Maschio): monitora tutti gli esploratori e gli insediamenti fuori dalla bolla. 
- Personale (Femmina): manipola personaggi chiave, uomini e donne di governi e celebrità per i fini del club. 
- Società (Maschio): decide quali informazioni possono arrivare ai mass media (il Galnet) i quali portano le informazioni al pubblico.