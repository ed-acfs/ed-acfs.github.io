---
layout: post
title:  "Approfondimento: La Gravità Artificiale in Elite Dangerous"
date:   2019-09-18
excerpt: "Vi siete mai chiesti come funziona il concetto di gravità all'interno di Elite Dangerous?"
image: "/images/bff45f8b66d70c93e456cfe76ae4100e.png"
tags: lore-di-elite tecnica
author: scorpion
sticky: no
---
La gravità artificiale non esiste in Elite Dangerous. Non esistono generatori che offrono la gravità terrestre nelle stazioni o sulle navi spaziali.

## Forza gravitazionale  nelle stazioni

L'unico modo per dare la gravità terrestre a tutti coloro che vivono nelle [stazioni](/blog/stazioni-elitedangerous/) è far ruotare la stazione stessa.

Le stazioni classe **Ocellus** e **Orbis** hanno diverse sezioni che ruotano a diverse velocità; ciò garantisce un servizio polifunzionale per coloro che le abitano.

Nei depositi o nelle zone di carico e scarico delle stazioni la velocità di rotazione è minore per facilitare il sollevamento e lo spostamento di carichi molto pesanti. Al contrario, nei bracci abitati delle stazioni sopra citate la velocità di rotazione è maggiore, per eguagliare la gravità della stazione a quella della Terra.

I piccoli avamposti orbitali, non ospitando molte persone, gli interni sono costruiti per svolgere tutte le attività a gravità zero.

## La gravità nelle navi spaziali

Non tutte le navi hanno sezioni che possono ruotare per garantire una corretta forza gravitazionale.

- Alcune porzioni delle [Megaship](/blog/megaship/) hanno **anelli abitativi** che permettono la generazione della corretta forza gravitazionale. Tutte le altre sezioni sono progettate per operare a **gravità zero**.

- La **Ferragut** Federale viene considerata *"spartana"* poiché non genera in alcun modo la gravità terrestre. Tutte le sue sezioni sono progettate per il **combattimento a gravità zero**. Le postazioni dei cannonieri, quelle dei piloti, gli hangar sono concepiti per svolgere al meglio il ruolo di questa nave: vincere le guerre!

- La **Majestic** imperiale è utilizzata per il combattimento diretto e come nave di rappresentanza per l'[Impero](/blog/impero/). Per questa ragione, nella sezione di poppa è stato costruito un **braccio abitativo** che genera la gravità terrestre ruotando su se stesso, come avviene nelle stazioni spaziali.

- Tutti i piloti della galassia indossano **speciali tute spaziali** che garantiscono la corretta circolazione del sangue nonostante la gravità zero. Sono anche installati speciali elettromagneti situati nei **guanti** e **sotto suole delle scarpe** che permettono al pilota un maggiore appiglio all'interno delle navi.<br>
Inoltre, per garantire una maggiore capacità di movento, in tutte le tute sono presenti **micropropulsori**.

In definitiva tutti i piloti troverebbero difficoltà a *"camminare"* per i corridoi delle proprie navi, per cui limitano a controllare la nave dalla propria postazione in plancia.

### Curiosità

La difficoltà nel creare un campo di gravità stabile per le navi stellari ha portato alla realizzazione della tecnologia olografica avanzata chiamata **telepresenza**. Caccia e SRV vengono pilotati da remoto: il Cmdr governa i sopra citati veicoli trasferendo un proprio ologramma all'interno del veicolo, così da pilotarlo in tutta sicurezza! In caso di distruzione del caccia o del SRV il Cmdr riprenderà il controllo della propria nave.

Anche i piloti dei caccia presenti nelle stazioni, Ferragut e Majestic utilizzano la stessa tecnologia.
