---
layout: post
title:  "Lore di Elite: La Federazione dei Piloti Indipendenti"
date:   2019-04-29
excerpt: "La Federazione dei Piloti è un'organizzazione segreta che sovrintende e rappresenta i piloti indipendenti della galassia."
image: "/images/posts/federazione-piloti/Elite-Dangerous-Pilot-Reputation-Art.jpg"
tags: lore-di-elite federazione piloti
sticky: no
---
> Salve CMDRs! Sono [Scorpion](https://my.playstation.com/profile/Scorpion01924){:target="_blank"}, l’ammiraglio dello squadrone ed oggi vi illustrerò l'organizzazione cui tutti noi apparteniamo: la Federazione dei Piloti Indipendenti!

## Le origini

La Federazione dei Piloti nasce ufficialmente nel **2805**, anno in cui si verificarono molteplici attacchi da parte dei pirati su convogli commerciali non protetti. Numerosi piloti si allearono  per ottenere informazioni su quali sistemi evitare od avere protezione in cambio di favori, fondando l'organizzazione che conosciamo oggi.

La Federazione dei Piloti possiede l'immensa rete dati di [GalNet](https://www.elitedangerousitalia.it/category/news/galnet/){:target="_blank"} (Galaxy Network), che inizialmente nacque per accedere ad informazioni riguardo le rotte sicure da seguire e che poi, nel tempo, ha iniziato ad evolversi fino a diventare oggi una importantissima fonte di notizie aggiornate in tempo reale su tutto quanto accade nella galassia: dai prezzi di mercato delle merci al livello di sicurezza dei sistemi eccetera.

## Organizzazione

La Federazione dei Piloti è un'organizzazione segreta. Più precisamente, malgrado sia conosciuta dai cittadini a livello di nome, tutte le informazioni in merito alla sua organizzazione interna provengono dai piloti stessi e non vengono diffuse pubblicamente all'esterno. Il che la rende, di fatto, "segreta"

Per potervi accedere è necessario affrontare diverse prove di volo che, una volta svolte e superate daranno diritto alla Licenza di Pilota e ad un fantastico Sidewinder, consegnato dall'Accademia e gentilmente offerto dalla FPI stessa.

Ai tempi della fondazione la gerarchia era molto semplice e si partiva da un generico grado più basso, **Harmless** (innocuo) fino a quello più alto: **Elite**.
Nel **3290** la Federazione dei Piloti decise di ampliare il proprio sistema di classificazione per comprendere al suo interno anche i settori di Commercio ed Esplorazione; fondarono inoltre la FPE (Federazione dei Piloti Elite), gruppo estremamente selettivo di soli piloti elite all'interno della Federazione dei Piloti.

I piloti Elite spostarono il QG a Shinrarta Dezhra, che divenne quindi precluso a chiunque non fosse di grado pari al loro.

## Monopoli e influenza

La FPI detiene un importante monopolio: quello sulle informazioni. Come già accennato il GalNet è ad uso esclusivo della FPI (e come tutti sappiamo, chi detiene informazioni detiene il potere).<br>
Oltre alle informazioni utili per tutti i piloti, la FPI ha una liquidità quasi illimitata, visto che guadagna crediti dalle assicurazioni delle navi dei piloti stessi, dalle commissioni reclamando le taglie o altre operazioni svolte dai piloti.

La **Federazione dei Piloti Indipendenti** detiene il controllo di due sistemi:

1. **Shinrarta Dezhra:** sistema dove si riuniscono tutti i piloti di grado Elite.
2. **Distretto dei Piloti Indipendenti:** il distretto comprende un ristretto numero di sistemi in cui i piloti in erba appena arruolati si possono esercitare e prendere confidenza con Combattimento, Trasporto ed Esplorazione. E' nato il **20 aprile del 3305** per decisione congiunta di Federazione, Impero ed Alleanza per poter addestrare i nuovi piloti, vista la guerra contro i Thargoid.

<div class="box">
<i class="fa fa-hand-o-right fa-lg" aria-hidden="true" style="color: #f07b05;"></i> &nbsp;<b>Curiosità:</b>
<ul><li><b>John Jameson</b> è considerato il più importante Pilota Indipendente, poiché <a title="Storia di Elite Dangerous: I Thargoids - La Prima guerra Thargoids-Umani" href="/blog/storia-dei-thargoid/#prima-guerra-thargoid-umani" target="_blank">costrinse i Thargoid alla ritirata</a>. La stazione Jameson Memorial di Shinrarta Dezhra gli è stata dedicata in suo onore.</li>
<li>Nella stazione <b>Jameson Memorial</b> è possibile acquistare tutte le navi e moduli presenti nel gioco con uno sconto del 10% ma, come detto, prima dovete essere di grado Elite.</li>
<li>Inoltre all'esterno del sistema Shinrarta Dezhra avrete uno sconto del 2.5% su tutte le navi e moduli in qualsiasi stazione.</li></ul>
</div>